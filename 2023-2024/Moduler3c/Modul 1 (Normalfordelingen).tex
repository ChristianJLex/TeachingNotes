
\subsection*{Opgave 1}
En stokastisk variabel $X$ er normalfordelt med spredning $\sigma = 2$ og middelværdi $\mu = 5$

\begin{enumerate}[label=\roman*)	]
	\item Tegn tæthedsfunktionen for $X$. 
	\item Bestem sandsynligheden for at $X$ antager en værdi mellem 3 og 7.
	\item Bestem sandsynligheden for at $X$ antager en værdi mellem 1 og 9.
	\item Bestem sandsynligheden for at $X$ antager en værdi under 5.
\end{enumerate}


\subsection*{Opgave 2}

\begin{enumerate}[label=\roman*)]
	\item Tegn tæthedsfunktionen for to normalfordelte stokastiske variable. De skal begge have spredning 2, men den ene skal have middelværdi 1 og den anden skal have spredning 4. Hvad betyder middelværdien for tæthedsfunktionen?
	\item Tegn tæthedsfunktionen for to normalfordelte stokastiske variable. De skal begge have middelværdi 0, men den ene skal have spredning 2 og den anden skal have spredning 3. Hvad betyder spredningen for tæthedsfunktionen?
\end{enumerate}

\subsection*{Opgave 3}

En person slår med en terning 115 gange, og han antager, at antallet af seksere er binomialfordelt. 
\begin{enumerate}[label=\roman*)]
	\item Bestem antalsparameteren $n$ og sandsynlighedsparameteren $p$ for den binomialfordelte stokastiske variabel $X_b$, der beskriver antallet af seksere.
	\item Bestem middelværdien og spredningen for $X_b$.
	\item Bestem en normalfordelt stokastisk variabel $X_n$, der kan bruges til at approksimere $X_b$
	\item Brug fordelingsfunktionen for $X_n$ til at approksimere sandsynligheden for at få mindre end 14 seksere. (Sammenlign eventuelt med sandsynlighed fra fordelingsfunktionen for $X_b$)
\end{enumerate}

\subsection*{Opgave 4}
I et klinisk forsøg har et lægemiddel vist sig at helbrede $67.3\%$ af patienter, der får lægemiddelet ordineret. I et land gives lægemiddelet til 27.361 personer.
\begin{enumerate}[label=\roman*)]
	\item Bestem antalsparameteren $n$ og sandsynlighedsparameteren $p$ for den binomialfordelte stokastiske variabel $X_b$, der beskriver antallet af helbredte
	\item Bestem middelværdien og spredningen for $X_b$.
	\item Bestem en normalfordelt stokastisk variabel $X_n$, der kan bruges til at approksimere $X_b$
	\item Brug fordelingsfunktionen for $X_n$ til at approksimere sandsynligheden for at mere end $20.000$ helbredes. 
\end{enumerate}

\subsection*{Opgave 5}

En producent af printplader har bestilt 150.000 kondensatorer. Af disse har han fået 2377 defekte kondensatorer, hvilket han synes er lidt for mange. Producenten af kondensatorer lover, at kun $1\%$ af kondensatorerne er defekte. 
\begin{enumerate}[label=\roman*)]
	\item Bestem antalsparameteren $n$ og sandsynlighedsparameteren $p$ for den binomialfordelte stokastiske variabel $X_b$, der beskriver antallet af defekte kondensatorer, hvis 
	vi antager, at producenten af kondensatorer taler sandt. 
	\item Bestem middelværdien og spredningen for $X_b$.
	\item Bestem en normalfordelt stokastisk variabel $X_n$, der kan bruges til at approksimere $X_b$
	\item Brug fordelingsfunktionen for $X_n$ til at approksimere sandsynligheden for at få 2377 eller flere defekte kondensatorer. Har producenten af printplader grund i sin mistanke?
\end{enumerate}